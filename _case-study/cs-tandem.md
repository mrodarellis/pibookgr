### Tandem Computers η απλότητα στην σχεδίαση η δύναμη στην ένωση.

Η  Tandem Computers ιδρύθηκε το 1974 στο  Cupertino της Καλιφόρνιας και ήταν μία εταιρεία που έφτιαχνε  ηλεκτρονικούς υπολογιστές με ανοχή στις βλάβες (Fault-tolerant ).
Τα NonStop συστήματα της Tandem Computers σχεδιάστηκαν να χρησιμοποιούν έναν μεγάλο αριθμό  από: απλούς επεξεργαστές,  συσκευές αποθήκευσης και ελεγκτές για να  παρέχουν υπολογιστικά συστήματα υψηλής ταχύτητας με δυνατότητα ανάνηψης (ή ανακατεύθυνσης λάθους)  σε περιπτώσεις αστοχίας υλικού ή λογισμικού.
Μπορούσαν να λειτουργήσουν σαν διασυνδεδεμένα υπολογιστικά συστήματα πολλαπλών επεξεργαστών που δεν μοιράζονταν μεταξύ τους κοινό υλικό, ούτε καν κοινή κύρια μνήμη, σε αντίθεση με τα υπόλοιπα συμβατικά συστήματα πολλαπλών επεξεργαστών της εποχής τους, που χρησιμοποιούσαν κοινή μνήμη αλλά και κοινά δεδομένα.

Η σχεδίαση της Tandem Computers επέτρεπε την ανάνηψη από βλάβες υλικού αλλά και την αυτόματη επαναφορά της λειτουργίας των επηρεαζόμενων  από την βλάβη υλικού, εφαρμογών.
Το αρχικό λειτουργικό ήταν το Guardian OS και αργότερα το Nonstop Kernel (NSK) και τα δύο βασίστηκαν στην επικοινωνία των διεργασιών των διαδυνδεδεμένων λειτουργικών συστημάτων, με μηνύματα, ανεξάρτητα από το πού έτρεχαν αυτές οι διεργασίες. Έτσι τα λειτουργικά σύστημα των διασυνδεδεμένων Tandem NonStop συστημάτων συνεργάζονταν και συγχρονίζονταν μέσω  της διαδικασίας ανταλλαγής μηνυμάτων, και το λογισμικό μπορούσε να παίρνει περιοδικά εφεδρικά στιγμιότυπα (backup) των εφαρμογών που έτρεχαν σε αυτά, έτσι ώστε να μπορεί να τις επαναφέρει από οποιαδήποτε αστοχία.  

Η παραπάνω προσέγγιση μπορούσε να κλιμακωθεί εύκολα με συστοιχίες πολλαπλών υπολογιστών και βοηθούσε στην απομόνωση των κατεστραμμένων δεδομένων και του ελαττωματικού υλικού.
Αυτός ο "τίποτα-κοινό"  σχεδιασμός των συστημάτων αλλά και η ανταλλαγής μηνυμάτων στο λειτουργικό σύστημα λειτούργησε εξαιρετικά καλά για τις μεγαλύτερες εμπορικές εφαρμογές της εποχής, αφού ο κάθε διπλασιασμός του συνολικού αριθμού των επεξεργαστών διπλασίαζε ανάλογα και την απόδοση του συστήματος, μέχρι και τη μέγιστη διαμόρφωση του στους 4000 επεξεργαστές! Σε αντίθεση, με την απόδοση των συμβατικών συστημάτων πολλαπλών επεξεργαστών της εποχής που περιορίζονταν από την ταχύτητα κάποιας κοινής μνήμης, διάυλου ή άλλου υλικού, έτσι η πρόσθεση περισσοτέρων από 4-8 επεξεργαστές με τον συμβατικό τρόπο δεν έδινε καμία περαιτέρω επιτάχυνση.

Τα παραπάνω χαρακτηριστικά έδωσαν στα Tandem NonStop συστήματα την δυνατότητα να αγοράζονται τόσο για την κάλυψη κλιμακούμενων  απαιτήσεων όσο και για την ανοχή τους στα σφάλματα (fault tolerence).
Μπορούσαν την εποχή εκείνη να ανταγωνίζονται τους μεγαλύτερους υπολογιστές της IBM (mainframe), παρά το γεγονός ότι ήταν χτισμένα με την απλούστερη τεχνολογία μικροϋπολογιστών. Οι περισσότερες τράπεζες και χρηματιστήρια ανά τον κόσμο, χρησιμοποίησαν αυτούς του υπολογιστές για τα on-line σύστηματά τους.

Tandem Computers ανεξάρτητη εταιρεία από 1974 μέχρι 1997 σήμερα τμήμα εξυπηρετητών μέσα στην Hewlett Packard Enterprise Company.
